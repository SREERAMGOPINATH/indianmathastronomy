<!DOCTYPE html>
<html lang="sa">
<head>
  <meta charset="UTF-8">
  <title>Bījagaṇita</title>
  <link href="https://fonts.googleapis.com/css2?family=Noto+Serif&display=swap" rel="stylesheet">
  <link rel="stylesheet" href="styles.css">
</head>
<body class="bijaganita-dark"></body>
  <div class="sidebar">
    <h2>Contents</h2>
    <ul>
      <li><a href="#mangalacaranam">Maṅgalācaraṇam (Benedictory Verse)</a></li>
      <li><a href="#paribhāṣā">Paribhāṣā (Technical Terminology)</a></li>
    
      <!-- Add more sections as needed -->
    </ul>
  </div>

  <div class="content">
    <h1 id="Maṅgalācaraṇam (Benedictory Verse)">मङ्गलाचरणम्</h1>
    <p> 
        शिवयोर्भजनातिगौरवोद्य-त्सुतलीलाधृतकुञ्जरास्यरूपम् । अपहन्तु ममान्तरं तमस्तत् सततानन्दमयं महो महीयः ।। </p>
      
      <p>यदीयचरणाम्भोजस्मर्तुः सकलसिद्धयः । भवन्ति वशवर्तिन्यः सिद्धेशीं तामहं भजे ॥</p>

<p>मिहिरमिव वराहमिहिरं वन्दे सन्देहभेदिनं जगताम् ।

ज्योतिश्चक्रविभावनहेतुं जगदेकचक्षुरक्षुद्रम् ॥ </p>

<p>कविबुधजनमूर्धनि फुरन्तं कविबुधसंततसेवनीयपार्श्वम् ।

गणितनिपुणतां प्रवर्तयन्तं प्रणमत भास्करमीप्सितार्थसिद्धयै ॥ </p>

<p>कदापि नैव संभ्रमः स्थितश्च भौममण्डले अपूर्वमार्गमाश्रयन् जयत्यपूर्वभास्करः ॥ </p>

<p>आसीदसीमगुणरलनिधानकुम्भः कुम्मोद्भवाभरणदिग्ललना ललाम । आशैशवार्धितविशेषकलानुवर्ती श्रीकेशवः सुगणितागमचक्रवर्ती ।। </p>
<p>तस्मादभूद्भुवनभूषणभूतमूर्तिः श्रीमानगण्यगुणगौरवगेयकीर्तिः । ज्योतिर्विदागमगुरुर्गुरुसंप्रदाय-प्रज्ञानशास्त्र हृदयः सदयो गणेशः ।। </p>
<p>आतुः सुतस्तस्य यथार्थनामा
नृसिंह इत्यद्भुतरूपशोभः ।

अवर्धयद्यो जगतामभीष्ट प्रह्लादमाश्चर्यकरः सुराणाम् ।।
</p>
<p>तच्छिष्यो विष्णुनामा स जयति जगती जागरूकप्रतिष्ठः शिष्टानामग्रगण्यः सुभणितगणिताम्नायविद्याशरण्यंः । </p>
<p>यद्वक्त्रोन्मुक्तमुक्ताफलविमलवचोवीचिमालागलन्तो-द्विलाः सिद्धान्तलेशा जगति विदधतेऽज्ञेऽपि सर्वज्ञगर्वम्</p>
<p>तस्मादधीत्य विधिवत् त्रिस्कन्ध ज्योतिषं गुरोः । कृष्णो दैवविदां श्रेष्ठस्तनुते बीजपल्लवम् ।।</p>
<p>अव्यक्तत्वादिदं बीजमित्युक्तं शास्त्रकर्तृभिः । तद्व्यक्तीकरणं शक्यं न विना गुर्वनुग्रहम् ॥</p>
<p> अथ शाण्डिल्यगोत्रमुनिवरवंशावतंसजडविडनगर निवासिकुम्भोद्भव भूषणादिक-भूषणसकलागमचार्यिवर्य 
  श्रीमहेश्वरोपाध्यायतनयनिखिलविद्यावाचस्पतिगणितविद्या-चतुर, ननधरणितरश्रीभास्कराचार्यः खगणित* रूपसिद्धान्तशिरोमणि 
  चिकीपुंस्तदु-पयोगितया तद्ध्यायभूतं व्यक्तगणितमुक्त्वा तथाभूतमव्यक्तगणितमारभमाणः प्रत्यूहव्यूहनिरासाय शिष्टाचारपरिपालनार्थं च 
  मङ्गलमाचरन् शिष्यशिक्षार्थं तदु-पजातिकया निबध्नाति-</p>
<p> उत्पादकं यत्प्रवदन्ति वुद्धे-रधिष्ठितं सत्पुरुषेण साङ्ख्याः ।

व्यक्तस्य कृत्स्नस्य तदेकबीज-मव्यक्तमीशं गणितं च बुन्दे ॥ ॥१॥ </p>
<p>अत्रायमन्वयः । तदव्यक्तम् ईशं गणितं च वन्दे । ईशपक्षे यत्तदोर्लिङ्गपरिणामेन यदिति स्थाने यं तदिति स्थाने तं चेति बोद्धव्यम् । अव्यक्तं प्रधानम् । 
  साङ्ख्यशास्त्रे जगत्कारणतया प्रसिद्धम् । ईशं सच्चि-दानन्दरूपं वेदान्तवेद्यम् । गणितमत्राव्यक्तमेव । 
  अव्यक्तपदस्यावृत्त्या अव्यक्तं गणितमिति तद्विशेषणस्य विवक्षितत्वात् । तन्नमस्कारेण च तद-शालग्रामशिलादौ तथा दृष्टत्वात् । 
  तत्र धिष्ठात्री देवता नमस्कृता भवति । प्रधानपक्षे किं तदव्यक्तम् । साङ्ख्या यहुद्धेस्त्पदाकं प्रवदन्ति । बुद्धेस्तत्त्व-विशेषस्य महदाख्यस्य । 
  उत्पत्तिरत्नाभिव्यक्तिः यतस्ते सत्कार्यवादिनः ।॥</p>
<p>ननु प्रधानमचेतनं कथं कार्यमुत्पादयेदित्यत उक्तं पुरुषेणाधिष्ठितं सदिति । यथा हि कुलालादिना चेतनेनाधिष्ठितं कपालादि घटाद्युत्पाद‌कं तद्वदित्यर्थः । अत्र साङ्ख्याः सेश्वरा, श्रीभगवत्पतञ्जलिमतानुसारिणो ज्ञेयाः । निरीश्वरा हि कपिलमुनिमतानुसारिणः पुरुषनिरपेक्षमेव प्रधानमुत्पादकं प्रवदन्ति । तदुक्तभीश्वरकृष्णेन सप्तशत्याम् —

वत्स विवृद्धिनिमित्तं क्षीरस्य यथा प्रवृत्तिरज्ञस्य । पुरुषविमोक्षनिमित्तं तथा प्रवृत्तिः प्रधानस्य ॥ इति । </p>
<p>ननु तादृशे प्रधाने किं प्रमाणमित्यत आह- कृत्स्नस्य व्यक्तस्यैकजबीज-मिति । समस्तस्य व्यक्ताव्यक्तस्य कार्यजातस्य एकं बीजमुपादानम् । तथा च वियदादिकार्यजातं सोपादानकं कार्यत्वात् घटवदित्यनुमानं लाघवसहक्कृतं तत्र प्रमाण-मिति भावः । 
  नवा ईश्वरेणार्थान्तरता । तस्य निर्विकारस्य अपरिणामितयाऽनुपा-दानत्वात् । परिणामित्वेऽपि कथमचेतनं चेतनपरिणामः स्यादिति । 
  एकमिति पुरुषव्यवच्छेदः । तन्मते पुरुषस्यानुपादानत्वात् । यतस्ते वदन्ति पुरुषस्तु पुष्करपलाशवन्निर्लेप इति । 
  यथा वेदान्तिमते मायाब्रह्मणी द्वे अपि प्रपञ्च-स्योपादाने । न तद्वदित्यर्थः ।।</p>

<p>अथेशपक्षे । साङ्ङ्ख्याः सम्यक् ख्यायते ज्ञायते आत्मा यया सा साङ्ख्या आत्माकारान्तःकरणवृत्तिः सा येषां ते साङ्ख्या आत्मज्ञानिनः सत्पुरुषेण विवेकादिसाधनचतुष्टयसंपत्तिमता । 
  अधिष्ठितमादरनैरान्तर्याभ्यां श्रवणादिविषयीकृतं सन्तं यं बुद्धेस्तत्त्वज्ञानस्योत्पादकं तस्याऽजनकत्वाद्बुद्धिजनकत्वे मानाभाव इत्यत आह । 
  कार्य जातस्य एक्मसाधारणं बीजमुपादानमित्यर्थः ॥ भूतानि जायन्ते " 66 ननु प्रवदन्ति । समस्तस्य व्यक्तस्य " यतो वा इमानि इति । 
  तत्सृष्ट्वा तदेवानुप्राविशत् " इति । " तस्माद्वा एतस्मादात्मन आकाशः संभूतः " इत्यादिश्रुतयस्तदुपादानत्वे प्रमाणमिति भावः॥</p>

  <p>ननु निर्विकारस्यापरिणामितया कथमुत्पादानत्वमिति चेत् सत्यम् । उपादानं द्विविधम् । परिणममानं विवर्तमानं चेति । 
    तत्र परिणामिविक्रियावत् । यथा मृदादि घटादेः । विक्रिया शून्यं विवर्तमानम् । यथा शुक्त्यादि रजतादेः । 
    तन्त्र यद्यपि निर्विकारस्येशस्य परिणाम्युपादानता नोपपद्यते तथापि विवर्तमानो-पादानत्वेन काप्यनुपपत्तिरस्तीत्यलं पल्लवितेन । 
    मायोपादानत्वपक्षेऽपि विवर्त-मानोपादानत्वस्यात्र विवक्षितत्वादेकमित्युक्तम् ॥</p>

    <p>अत्र गणितपक्षे साङ्ख्याः सङ्ख्याविदो गणकाः सत्पुरुषेण स्वरूपयोग्येन अधिष्ठितमभ्यस्तं यद्बुद्धेः 
      शिरोमणिवक्ष्यमाणप्रश्नोत्तरार्थादिज्ञानस्य उत्पादकं प्रव-दन्ति । ननु प्रश्नोत्तरार्थादिज्ञानस्योत्पादकं व्यक्तमेवास्ति ।। </p>

<p>" गुणन्नमूलोनयुतस्य राशे दृष्टस्य युक्तत्य गुणाधं कृत्वा ।

मूलं गुणार्धेन युतं विहीनं वर्गीकृतं प्रष्टुरभीष्टराशिः ।।" इत्यादि ।।

" कुज्योनतद्रहतिहृता कृतशकनिघ्न्नो कुज्यैव यत्फलपदं पलभा भवेत्सा ।।" इति । †

युज्यापक्रमभानुदोर्गुणयुति-स्तिथ्यु २५ द्धताब्ध्या ४ हता

स्यादाद्यो युतिवर्गतो यम २ गुणात्

सप्तामरा ३३७ प्तोनिता ।

नागाद्यङ्गदिगङ्ककाः ९१०६७८ पदमत स्तेनाद्यऊनोभवेद्यासा-

र्धेऽष्टगुणाब्धिपावक ३४३८ मिते क्रान्तिज्यकातो रविः।।" इत्यादि वा ।।
</p>

<p>यतो यावत्तावदादिवर्णकल्पनानिरपेक्षैर्गुणनभजनादिमार्गः क्रियमाणं गणितं व्यक्तमित्युच्यते । तत्कथमुच्यते प्रश्नोत्तरार्थज्ञानरूपाया बुद्धेरुत्पादकमव्यक्तमिति अत आह व्यक्तस्येति । व्यक्तस्य यावत्तावदादिवर्णकल्पनानिरपेक्षस्य 
  "गुणन्न भूलोनयुतस्य राशेः" इत्याद्यस्य " द्युज्यापक्रमभानुदोर्गुणयुतिः तिथ्युद्धताब्ध्या हता" इत्याद्यस्य च गणितस्य एकं बीजं लमिति यावत् । 
  युध्यापक्रम " इत्यादिगणित-प्रकारस्य वर्णकल्पनानूलत्वादिति भावः । श्रेयांसि बहुविघ्न्नानि इत्युक्तत्वान्न-म स्कारत्रयमुचितमेव । 
  मङ्गलस्य समाप्तिजनकत्वं विघ्नध्वंसजनकत्वं वा प्रकृतानुप-युक्तत्वाङ्ग्रन्थविस्तरभयाच्च मण्यादौ विस्तृतत्वाच्च नेह व्युत्पाद्यते । 
  तत्तत एव द्रष्टव्यम् । ईशस्य समस्त कार्यजनकत्वं वदता तत्प्रणामस्य ग्रन्थसमाप्तिप्रचयादि-रूपं फलं कैमुतिकन्यायेनैव सूचितम् । 
  यतो यो यदिष्टमनिष्टं वा कर्तुं शक्तः स स्वप्रणतस्य तदिष्ट स्वद्वेष्टुस्तद‌निष्टं च विदधाति । ईशस्तु सर्वे कर्तुं शक्तः स्वप्रणतस्य सर्वमिष्टं विदध्यात् । किमुतेति । 
  अत्र साङ्ख्यवेदान्तिमतव्युत्पादनं ग्रन्थविस्तरभयान्न कृतं तत्रै-वावगन्तव्यम् ।। ग्रन्थसमाप्तिप्रचयादिरूपं</p>

  <p>इदानीं प्रेक्षावत्प्रवृत्तिहेतुविषयादिचतुष्टयसंगतिं च शालिन्या दर्शयति-

पूर्व प्रोक्तं व्यक्तमव्यक्तबीजं प्रायः प्रश्ना नो विनाऽव्यक्तयुक्ता ।

ज्ञातुं शक्या मन्दधीभिर्नितान्तं यमात्तस्माद्वच्मि बीजक्रियां च ॥ २ ॥
</p>

<p>अस्यार्थः । तस्माद्धेतोर्थीजस्म यावत्तावदादि वर्णकल्पनादिभिः क्रिय-माणस्य गणितस्य क्रियामिति कर्तव्यतां वच्मि । यस्मादव्यक्तं वर्णकल्पनानि-रपेक्षं गणितम् । पूर्व प्रोक्तं ततः किमित्यत आह । अव्यक्तबीजमिति ।। अव्यक्तं बीजगणित बीज मूलं यस्य । तथा
च पूर्व प्रोक्तमपि व्यक्तं तावत्सम्यक्तया न ज्ञायते यावद्वीजक्रिया नोपपाद्यते । तत्किं व्यक्तज्ञानार्थ-मेवायमारम्भः, नेत्याह । यस्माच्च सुधीभिरथवाऽव्यक्तयुक्त्या विना प्रश्ना ज्ञातुं प्रायो न शक्याः । मन्दधीभिस्तु नितान्तं ज्ञातुमशक्या एवेत्यर्थः । प्रश्नाश्चात्र सिद्धान्तशिरोमणौ त्रिप्रश्नाधिकारे वक्ष्यमाणाः- “भाकर्णे खगुणाङ्गुले ३० किल सखे याम्यो भुजस्त्र्यङ्‌गुलः* " इत्यादयः परे प्रश्नाध्यायोक्ता इतरे पृच्छकेच्छा-वशादपि ज्ञातव्याः । यद्वा, तस्माद्वयक्तं पूर्व प्रोक्तम् इदानीं बीजक्रियां च वच्मि । यस्मादव्यक्तयुक्त्या विना प्रश्नाः प्रायो बहुधा ज्ञातुं नो शक्याः । तेनैवमुपलभ्यते केचन प्रश्ना व्यक्तयुक्त्यापि ज्ञातुं शक्यन्ते । वक्ष्यति च प्रश्नाध्याये-
</p>

<p>"पाद्या च बीजेन च कुट्टकेन

वर्गप्रकृत्या च तथोत्तराणि ।

गोलेन यन्त्रैः कथितानि तेषां

बालावबोधे कतिचिच्च वच्मि ॥ " + इति ।

तथा च प्रश्नोत्तरार्थज्ञानसाधनं व्यक्तमव्यक्तं च भवति यतस्तस्मा-व्यक्तं पूर्व प्रोक्तमिदानीं बीजक्रियां च वच्मीत्यर्थः ॥

</p>


<p> ननु प्रश्नोत्तरार्थज्ञानसाधनं द्वयमपि भवत्यभ्यर्हितं त्वव्यक्तमेव तत्कथं व्यक्तं पूर्व प्रोक्तमित्यत आह । अव्यक्तबीजमिति । 
  अव्यक्तस्य बीजं तथा च यावद्वचक्तगणित्तोक्तभिन्नपरिकर्माष्टकत्रैराशिकादिकं न ज्ञायते तावदव्यक्तप्रवेशो न भवतीति व्यक्तं पूर्व प्रोक्तमिति भावः । 
  तदेवं व्यक्तसापेक्षकतया व्यक्तानन्तरं ग्रहगणितोपयुक्ततया ग्रहगणितात्प्राग-व्यक्तस्यारम्भो युक्त इति संगतिः प्रदर्शिता । 
  असंगतप्रलापो हि प्रेक्षावतामनवधेयवचनो भवति । बीजक्रियां वच्मीति वदता एकवर्णसमीकर-णानेकवर्णसमीकरणमव्यमाहरणभावितरूपभेदचतुष्टयभिन्नं 
  गणित विषयः प्रदर्शितः तदुपयुक्ततया धनर्णषड्विधखषडिधवर्णषड्डिधकरणीषड्डिधकुट्टकवर्गप्रकृतिचक्र-बालान्यपि विषयत्वेन प्रदर्शितानि । 
  विषयस्य शास्त्रस्य च प्रतिपाद्यप्रति-पादकभावः संबन्धोऽपि बीजक्रियां वच्मीत्यनेन दर्शितः । यद्वा ज्ञातेऽपि विषये च वेदबाधैः हेतुकैराधुनिकैः 
  कल्पितमिदमुत पारम्पर्यागतमिति संशयेन नूतनकल्पितमेवेदं शास्त्रमिति भ्रमेण वा प्रेक्षावन्तः शिष्टा न प्रवर्तेरन् । तदर्थ पारम्पर्यलक्षण 
  सम्बन्धकथनमावश्यकम् । तच्च बीजगणितस्य प्रश्नज्ञानसाधनत्वं वदता आचार्येण कृतमेव । तथा हि-अव्यक्तगणितं प्रश्नज्ञानसाधनत्वाज्ज्यौतिषम्। 
  ज्योतिषत्वाद्वेदाङ्गं वेदाङ्गत्वाद्ब्रह्मणः सकाशाद्ध-सिष्ठादिद्वारा पारम्पर्येणा गतमित्युक्तं भवति । उक्तं च नारदेन- अस्य शास्त्रस्य संबन्धो वेदाङ्गमिति 
  स्पष्टीकृतिवासनायां वक्ष्यति -धातृत- इति । आचार्योऽपि गोलाध्याये "दिव्यं ज्ञानमतीन्द्रियं यदृषिभिर्ब्रह्म वसिष्ठादिभिः पारम्पर्यवशाद्रहस्यमवनीं नीतं प्रकाश्यं ततः । नैतद्वेषिकृतघ्नदुर्जनदुराचाराचिरावासिनां स्यादायुः सुकृतक्षयो मुनिकृतां सीमामिमामुज्झतः ॥” इति ।

</p>
  
<p>प्रयोजनं तु प्रश्नोत्तरार्थज्ञानम् । गोलज्ञानं च । परम्परया जगतः शुभाशुभफलादेशश्च । यतो वक्ष्यति गोलाध्याये -

"ज्योतिः शास्त्रफलं पुराणगणकैरादेश इत्युच्यते नूनं लमबलाश्रितः पुनरयं तत्स्पष्टखेटाश्रयम् ।
ते गोलाश्रयिणोऽन्तरेण गणित गोलोऽपि न ज्ञायते तस्माद्यो गणितं न वेत्ति स कथं गोलादिकं ज्ञास्यति ।। "

इति । *

नारदोऽपि "प्रयोजनं तु जगतः शभाशुभनिरूपणम्" इति । मुख्यं तु शास्त्रप्रयोजनमेवास्य प्रयोजनम् ।

“यो ज्योतिषं वेत्ति नरः स सम्यक् धर्मार्थमोक्षाँल्लभते यशश्च ।" इति ।

इहाधिकारी तु प्रश्नादिजिज्ञासुः पठितव्यक्तश्च । स च हिज एव । यद्वक्ष्यति सिद्धान्तशिरोमणौ 

"तस्माद्विजैरध्ययनीयमेव ।

पुण्यं रहस्यं परमं च तत्त्वम् । " इति।

</p>

<p>
अत्र एवकारस्य पाठक्रमेण योजने ज्योतिषस्यावश्याध्ययनीयता प्रतीयते । द्विजैरेवेति योजने द्विजातिरिक्तैरनध्ययनीयता च प्रतीयते। 
द्वे अप्यत्र युक्ते इति ।
</p>

<p>ननु यद्वेति व्याख्याने अव्यक्तचीज मित्यत्र तत्पुरुषसमासे व्यक्तस्य कृत्स्नस्य तदेकबीजमिति पूर्वग्रन्थविरोधः । 
  कश्चिदव्यक्तभागो व्यक्तस्य बीज़ं कश्चित् व्यक्तभागोऽव्यक्तस्य बीजमिति न विरोध इति चेत् न, कृत्स्नपद-स्योक्तत्वात् । 
  न च व्यक्तस्य कृत्स्नस्य तदेकबीजमिति बीजस्य व्यक्त-मूलकत्वेऽप्यविरुद्धत्वमिति वाच्यम् । 
  व्यक्तज्ञाने ऽव्यक्तज्ञानमव्यक्तज्ञाने च व्यक्तज्ञानमिति परस्पराश्रयस्य दुस्तरत्वात् । मैवम् । 
  " गङ्गा गङ्गेति यो ब्रूयाद्योजनानां शतैरपि । मुच्यते सर्वपापेभ्यः" इत्यादौ सर्वशब्दस्येव प्रकृते कृत्स्नशब्दस्य बहुत्वपरत्वात् । 
  इतरथा व्यक्ता नन्तरमव्यक्तारम्भानुप-पत्तेः । अत एव कश्चन व्यक्तभागोऽव्यक्तमूलं कश्चिदव्यक्तभागो व्यक्तमूलमिति विरोधपरिहारो युक्त एव । 
  कृत्स्नपदे संकोचस्यावश्याभ्यु-पेयत्वात् । न हि व्यक्तोक्त संकलनव्यवकलनादिष्वपि अव्यक्तं मूलमिति केनाप्यूरीक्रियते । किंच गुणन-किंतु " गुणन्नमूलोन" इत्यादावेव । कृत्स्नपदे संकोचाभावेऽपि न कश्चिद्दोषः । 
  तथा हि यथा मूलोन " इत्यादिव्यक्तगणितस्याव्यक्तमूलकत्वेऽपि न स्वरूपनिर्वाहाय तदपेक्षा किं तूपपत्तावेव तद्वदखिलस्यापि 
  व्यक्तस्याव्यक्तमूलकत्वे कुतः स परस्पराश्रय इत्यलं पल्लवितेन ॥
</p>

<p>अव्यक्तक्रिया तावद‌व्यक्तषडिधाधीना, तदपि धनर्णषडिधाधीनम्, अतः प्रथमतस्तदत्र प्रतिपादनीयम् । तत्रापि व्यवकलनादीनां संकलनपूर्वकत्वाद्धनर्ण-संकलनं तावदुपजाति कापूर्वार्धेनाह -

योगे युतिः स्यात् क्षययोः स्वयोर्घा धनर्णयोरन्तरमेव योगः ।
</p>

<p>क्षययोः ऋणयोः स्वयोः धनयोर्वा योगे कर्तव्ये युतिः स्यात् । एतदुक्तं भवति-ययोर्योगः कर्तव्योऽस्ति तौ रूपात्मको वर्णात्मकौ करण्यात्मकौ वा राशी यद्युभावपि ऋणगतौ धनगतौ वा भवतस्तदा तयोः राश्योः कार्यः क्रमादुत्क्रम-तोऽथवाङ्कयोग इति व्यक्तगणितोक्तो योगो विधेयः । स एवात्र योगो भवति । करण्योस्तु योगोऽन्तरं वा "योग करण्योमेहती प्रकल्प्या" इत्यादिवक्ष्यमाण-प्रकारेण विधेयमिति द्रष्टव्यम् । एवं बहूनामपि । एवं सजातीययोग उक्तः । यत्र त्वेको राशिर्धनमितरश्चर्णं तयोर्योगे कर्तव्ये किं कर्तव्यं तदाह -"धनर्णयोरंतरमेव योग” इति । व्यक्तरीत्या यदन्तरं संपद्यते स एव धनर्णयो-र्योग इत्यर्थः । शेषस्य धन। त्वत्रशाद्योगस्यापि धनर्णत्वं ज्ञेयम् ।
</p>

<p>अथोक्तेर्थे शिष्यबोधार्थमुदाहरणचतुष्टयमुपजाति कयाह-

रूपत्रयं रूपचतुष्टयं च क्षयं धनं वा सहितं वदाशु ।

स्वर्ण क्षयः स्वं च पृथक् पृथङ्क्मे धनर्णयोः संकलनामवैषि ॥

॥ १॥

</p>

<p>
  रूपत्रयं रूपचतुष्टयं चेति द्वयमप्यूणमित्येकं, द्वयमपि धनमिति द्वितीयं, चतुर्थम्, एवं धनर्णे । धनं आद्यं धनमपरमृणमिति तृतीयं, 
  प्रथममृणमितरद्धनमिति चत्वार्युदाहरणानि । धनर्णयोरिति । धने च ऋणे च च ऋणं च धनणे, धनर्ण च धनर्ण च धनर्णे । तयोर्धनर्णयोः, धनयोः ऋणयोः धनर्णयोश्चेत्यर्थः । चतुर्थ प्रश्नस्य तृतीयेऽन्तर्भूतत्वात्

पक्षत्रयमेवोद्दिष्टमिति ॥

नन्विदं धणम् इदम् ऋणमिति वा इदं व्यक्त इदम् अव्यक्तमित्यादि वा कथमवधेयमित्यत आह -

</p>

<p>अत्र रूपाणामव्यक्तानां चाद्याक्षराण्युपलक्षणार्थमा लेख्यानि तथा यानि ऋणगतानि तान्यूर्ध्व बिन्दूनि चेति । 
  अतिरोहितार्थमिदम् । यद्यूणत्वादि-कमालापत एव अवगन्तुं शक्यम् । तथाप्यालापबहुत्वे ऋणत्वादौ भ्रान्तिः संशीतिर्वा स्यादुपस्थितिलाघवं च न स्यादित्यूर्ध्वबिन्द्वादिलेखनं युक्ततरम् । धनर्णत्वं तु व्यवकलनोपपत्तौ विवरिष्यामः । अत्र प्रथमोदाहरणे न्यासः ३।४ योगे जातं ७। द्वितीये न्यासः ३ । ४ । योगे जातं ७। तृतीये न्यासः ३।४। “ धनर्णयोरन्तरमेव योगः" इति जातम् १। चतुर्थे न्यासः ४ ।
३ । "अन्तरमेव योगः" इति जातम् १ । अत्रोपपत्तिर्लोकसिदैव । तथाहि -देवदत्तस्य मुद्रात्रयमृणमेकमितरदपि मुद्राचतुष्टयमृर्णामत्यभिहिते 
मुद्रासप्तकमृण-मस्तीति प्रतीतिस्स्स्यागोपात्मविपालेभ्यो व्यवहारसिद्धा ॥
</p>

<p>एवं देवदत्तस्य मुद्रात्रयभेकं धनमन्यदपि मुद्राचतुष्टयं धनमस्तीत्युक्ते अस्त्यस्य मुद्रासप्तकं धनमिति विलसति सार्वजनीनो व्यवहारः । अत उक्तम् “योगे युतिः स्यात् क्षययोः स्वयोर्वा" इति ॥
</p>

<p>अथ देवदत्तस्य मुद्रात्रयं धनमस्ति मुद्राचतुष्टयमृणमप्यस्तीत्युक्ते नास्य धनमस्ति किं तूत्तमर्णस्य मुद्रात्रये दत्ते एकैव मुद्राऽस्यर्णमस्तीति वरीवर्ति सकलजनसाधारणो व्यवहारः । एवं देवदत्तस्य मुद्रात्रयमृणं मुद्रा-चतुष्टयं धनमप्यस्तीत्यभिहिते नास्त्यस्यर्ण किं तु मुदैकाधनमस्तीत्यस्ति सकललोकसंप्रतिपन्नो व्यवहारः । अत उक्तम् “ धनर्णयोरन्तरमेव योगः " इति ॥
</p>

<p>ननु व्यक्ते भिन्नानामभिन्नानां च संकलनव्यवकलनादि पृथक्पृथगुक्तम् । व्यवकलनाद्यं च न पृथगभिहितमस्ति । भिन्नेष्वपीति । अथायमर्थः । सछेछेदा-अत्र तु भिन्नानां संकलन तत्कथं कर्तव्यमिति तदाह - एवं नामपि रूपाणां वणानां वा योगार्थ धनर्णत्ववशाद्योगेऽन्तरे वा प्राप्ते "योगोऽन्तरं तुल्यहरांशकाना "मित्यादिना योगोऽन्तरं वा विधेयमिति । एवं मिन्नव्यवकलना-दिष्वपि बोद्धव्यम् ॥........॥ यथा व्यवकलनादीनां संकलनोपजीवक-त्वात्तत्प्राथम्येन संकलननिरूपणं युक्तं न तथा गुणनप्राथम्येन व्यवकलन-निरूपणं युक्तम्, उपजीव्योपजीवकभावाभावात्तथापि धनर्णता व्यत्यासमात्रविलक्षणस्य व्यवकलनस्य गुणनापेक्षया संकलनान्तरङ्गत्वात् खण्डगुण "इष्टेन युक्तेन गुणेन निघ्न" इत्यस्मिन्नपि गुणने तस्योपजीव्यत्वाच्च 
  गुणनप्राथम्येन तन्निरूपणं युक्तमिति उपजातिकोत्तरार्धेन तदाह -</p>

  <p>संशोध्यमानं स्वमृणत्वमेति स्वत्वं क्षयस्तद्युतिरुक्तवञ्च</p>

  <p>संशोध्यते अपनीयते तत्संशोध्यमानम् । रूपवर्णाः करणी वेति त्रिलिङ्गसामान्यात्नपुंसकत्वम् । तथदि धनमस्ति तर्हि ऋणत्वमेत्ति । यदि क्षयोऽस्ति तर्हि धनत्वमेति । पश्चादुक्तवत्तद्युतिश्च । एतदुक्तं भवति -ययोरन्तरं विधेयमस्ति तयोर्मध्ये संशोध्यमानस्य धनर्णतावास) कृत्वा " योगे युतिः स्यात्” इत्यादिना तयोर्युतिः कर्तव्या । तदेव व्यवकलनफलं भवती-त्यर्थः । ऋणगता दिक् विपरीता दिगित्युच्यते । यथावोत्तर दिग्विपरीता दक्षिणा आबाधादिग्वैपरी-अत्रोपपत्तिः । ऋणत्वमिह त्रिधा तावदस्ति-देशतः, कालतः, वस्तुतश्चेति । तच्च वैपरीत्यमेव । यत उक्तमाचार्येर्लीलावत्यां क्षेत्रव्यवहारे " दशसप्तदशप्रमो भुजौ* "इत्यस्मिन्नुदाहरणे । त्येनेत्यर्थ इति । तत्रैकरेखा स्थिता द्वितीया यथा पूर्वविपरीता पश्चिमा दिक् । दिगित्यादि । तथा च पूर्वापरदेशयोर्मध्ये एकतरस्य धनत्वे कल्पिते तं प्रति तदितरस्य ऋणत्वम् । यथा पूर्वगतेर्धनत्वकल्पने यदा ग्रहः पश्चिम-गतिर्भवति तदाग्रहे गतितुल्यकला ऋण भवति । यथा वा पश्चिम-भ्रमस्य धनत्वे यावङ्ग्रहः पूर्वतो गच्छति तावत्पश्चिमभ्रमे ऋणमिति दक्षिणोत्तरदेशादिष्वप्येवमेव धनर्णत्वं बोध्यम् । एवं पूर्वोत्तरकालयोरन्योन्यम् ऋणत्वं वारप्रवृत्त्यादिषु प्रसिद्धम् ॥
</p>

<p>एवं यस्मिन् वस्तुनि यस्य स्वस्वामिभावः संबन्धः तस्य तद्धनमिति व्यवद्द्यिते । तस्मिन् वैपरीत्यं तु परस्य स्वस्वामिभावः संबन्धः । अतो देवदत्तस्वामिके धने यावति यज्ञदत्तस्वामिकत्वं तावद्देवदत्तस्यर्णमिति व्यवह्रियते । तत्र पूर्वदेशस्य धनत्वं पश्चिमदेशस्य च ऋणत्वं प्रकल्प्योपपत्तिरुच्यते । सा 'यथा- श्रीविश्वेशितुः शंभोः आनन्दकाननात् पुरंदरदिशि पञ्चदशसु योजनेषु स्वर्गतरङ्गिणीतीरविलासी वरीवर्ति किलैकं पत्तनम् । वरुणदिशिवा अष्टसु योजनेषु इन्दीवरदलश्यामलपतंगतनयातरङ्गचुम्बिभिः शरच्चन्द्रिकाधवलैः सुरनदीलो-लकल्लोलैः स्मृतहरिहरमूर्तिरानन्दलहरीरनुभवन् जागर्ति तीर्थराजः प्रयागः । तयोस्तूच्चावचसकलजनव्यवहारसिद्ध मस्ति त्रयोविंशतियोजनात्मकमन्तरम् । तच्च योग विना नोपपद्यते । अतो विजातीययोरन्तरे साध्ये योगः कर्तव्यः । परं स योगः पश्चिमः पूर्वो वा । तत्र पत्तनात्प्रयागः कस्यां दिशीति विचारे तावदानन्दकाननात् प्रयागपर्यन्तम् अष्टयोजनात्मको देशः यथा पश्चिमः तथा पत्तनादपि पश्चिमो भवति । किं त्वानन्द‌काननात् पत्तनपर्यन्तं पञ्चदशयोजनात्मको यः पूर्वदेशः स भवति पत्तनान् पश्चिम एत्र। एवं पत्तनात् प्रयागपर्यन्तं देशविचारे आनन्द-वनपर्यन्तं पञ्चदशयोजनात्मकमेकं शकलं ततः प्रयागावधि द्वितीयमष्टयोजना-त्मकम् । शकलद्वयस्य पश्चिमत्वाज्जातस्त्रयोविंशतियोजनात्मकः पश्चिमो देशः । एवं प्रयागात् पत्तनं कस्यां दिशीति विचारे प्रयागादानन्दवनपर्यन्तं देशशकलं विपरीतदिक्त्वं भवति । तथा च यस्मादनन्तरं साध्यते तदवधिशकलं विपरीतदिक्त्वंभवतीत्यत उक्तम् “संशोध्यमानं स्वमृणत्वमेति स्वत्वं क्षयः” इति । एवं धनर्णयोरन्तरे प्रतिपादितम् । एवं धनयोरपि तद्यथा एकः किल काशीतः पूर्वदिग्भागे दशयोजनानि गत इतरोऽपि तस्मिन्नेव भागे सप्तयोज-नानि गतः तयोश्चान्तरं योजनत्रयं सर्वजनसिद्धम् । तञ्च दशयोजनगात् पश्चिमम् । सप्तयोजनगात् पूर्वम् । इदमपि प्रथमावधिभूतस्य खण्डस्य व्यत्यासे कृते धनर्णयोरन्तरमेव योग इति योगे च कृते सिध्यति । एवमृण-योरपि बोध्यम् । अत उपपन्नम् " संशोध्यमानं स्वमृणत्वमेति स्वत्वं क्षयस्तद्युतिरुक्तवच्च " इति । अन्यदपि सुधीभिरूहनीयन । अत्रोदाहरणचतुष्टयम् उपजातिका-. पूर्वार्धेनाह । त्रयात् द्वयं स्वात् स्वमृणादृणं च व्यस्तं च संशोध्यवदाशु शेषम् ।
</p>

<p>स्वात्याद्वयं स्वमित्येक मृणाल्यादृणं द्वयमित्युदाहरणद्वयम् । व्यस्तत्वे च स्वात्त्रयादृणं द्वयमित्येक मृणात्त्रयात्स्वं द्वयमिति द्वितीयमेवं चत्वार्युदाहरणानि । तत्र प्रथमे न्यासः ३। २ । संशोध्यमानं २ स्वमृणत्वभेतीतिजातम् ३ । २ । अनयोर्युतिस्तवत् । "धनर्णयोरन्तरमेव योगः" इति जातम् १ । द्वित्तीये न्यासः ३ । २ । जातमुक्तवदंन्तरम् १ । तृतीये न्यासः ३ । २ । "संशोध्यमानं क्षयः स्वत्वमेति " इत्यादिना जातम् ५ । चतुर्थे न्यासः ३ । २। संशोध्यमानं स्वमृणत्वमेति" इत्यादिना जातम् । इदमेव प्रतीत्यर्थं पूर्वपश्चिमदेशत्वेन योज्यते । पू३पू२ संशोध्यमानः पूर्वदेशः पश्चिमदेशो भवतीति जातम् पू३ प२ । अनयोधन-णयोरन्तरमेव योग इति शेषमन्तरम् ११ । अत्रैकस्मादवधेः पूर्वतो योजन-द्वयेन त्रयेण च नरौ तिष्ठतः । तत्र योजनद्वयगतात् योजनत्रयगो-योजनमेकं पूर्वतस्तिष्ठतीत्यर्थः । अत्रोदाहरणेषु द्वयस्य शोध्यतोक्तेःर्योजनद्वय-गान्नरादन्तरं ज्ञातव्यम् । अथ द्वितीये प३प२ । उक्तवदन्तरे जातं प१ । पश्चि-मतो योजनत्रयगतः पश्चिमतो यौजनद्वयगतादेकेन योजनेन पश्चिमतस्तिष्ठती-त्यर्थः । तृतीये न्यासः पू३५२ उक्तवदन्तरे जातं पू५ । पश्चिमतो योजन-द्वयगतात् सः पूर्वतो योजनत्रयगः पू५ पञ्चभिर्योजनैः पूर्वतस्तिष्ठतीत्यर्थः ।
</p>

<p>चतुर्थे न्यासः प३पूर । उक्तवज्जातमन्तरं प५ । पूर्वतो योजनद्वयगतात् . पश्चिमतो योजनत्रयगः पञ्चभिर्योजनैः पश्चिमतस्तिष्ठतीत्यर्थः ॥
</p>

<P>अथ भागहारादीनां गुणतोपजीवकत्वाद्‌भुजङ्गप्रयातपूर्वीर्थखण्डेन गुणनमाह-</P>

<p>स्वयोरस्वयोः स्वं वधः स्वर्णघातेक्षयः ।</p>

<p>स्वयोरस्वयोर्वा वधो गुणनम् । एकस्यापरतुल्या आवृत्तिरिति यावत् । धनं भवति । स्वर्णघाते तु क्षयो भवति । एतदुक्तं भवति यदा गुण्यो गुणकश्चे-तिं द्वावपि धनमृणं वा भवतस्तदा तदुत्थं गुणनफलंधनं भवति इति । अत्र गुणनफलस्य धनर्णत्वमात्रं प्रतिपादितम् अङ्कतस्तु व्यक्तोक्ताः सर्वेऽपि गुणन-प्रकारा द्रष्टव्याः ॥
अथ गुणनोदाहरणत्रयमुपजातिकोत्तरार्धेनाह -
</p>

<p>धनं धनेनर्णमृणेन निघ्नं द्वयं त्रयेण स्वमृणेन किं स्यात् ॥ २ ॥</p>

<p>स्पष्टोऽर्थः । ऋणं धनेनेति । चतुर्थमप्युदाहरणं द्रष्टव्यम् । अत्रगुणकः३ गुण्यः२ । अथ प्रथमे न्यासः२ । ३ । उक्तवज्जातं गुणनफलं धनम् ६ । द्वितीये
</p>
    <!-- Add more chapters/setions as needed -->
  </div>
</body>
</html>
